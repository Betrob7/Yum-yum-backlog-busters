# Individuella reflektioner

Svara på var och en av frågorna nedan individuellt (minst 100 tecken per fråga)

## Frågor

### Inledning

#### Vad var ditt mål med projektet initialt?

Det var dels att lära sig hur det funkar att arbeta agilt såklart och dra nytta av fördelarna med det, men även att fortsätta lära sig koda bättre och utveckla den biten också.

#### Hur upplevde inför arbetet att arbeta i team?

Tyckte det kändes bra, jag hamnade i ett team som jag vet har en hög ambitionsnivå och som jag klickar bra med så kändes kul att få ta sig an det här projektet tillsammans med dem.

### Planering och genomförande

#### Hur tycker du att planeringen inför projektet fungerade?

Vi la möjligen för mycket tid på planering, men i stunden kändes det rätt, dock hade vi stor nytta av att ha lagt den tiden som vi gjorde på att få till figma-skissen som vi sen använde oss av som grund för projektet.

#### Vad har du bidragit med i planeringen, samt utvecklandet av applikationen.

Mycket jobbades fram inom gruppen under planeringen, men jag kom med förslaget att vi skulle spalta upp uppgifter i en tabell för att få en överblick av hur viktiga och återanvändbara olika stories kunde tänkas vara. När det gäller utvecklandet av själva applikationen så låg fokus framförallt på local storage och map/about us page första veckan, men under andra veckan så började jag med admin-page, sen har jag framförallt suttit med meny-filter, en del felhantering och buggfixar. 

#### Beskriv med dina egna ord, er applikation

Jag tycker vi har ett smidigt och naturligt flöde, det är lätt att hitta rätt och utföra det som ska utföras samtidigt som jag tycker det rent visuellt(inte tack vare mig) är en snygg applikation.

### Teamets utmaningar och lösningar

#### Vika var de största utmaningarna för dig?

Jag tycker att det kan vara svårt att sätta sig in i någon annans kod, särskilt när projektet började växa. I övrigt var det allt möjligt egentligen, allt från att lösa sina egna stories till att fixa buggar, men överlag så tycker jag att allt gått väldigt bra.

#### Hur löste eller hanterade du dessa utmaningar?

Vi hade en riktigt bra kommunikation där det både var högt i tak men framförallt att vi hela tiden hade en ständigt pågående konversation som gjorde att man snabbt fick till en liten genomgång ifall det var några konstigheter.

#### Vilka kompromisser inom teamet har du fått göra under projektets gång?

Det är väl några kodrader hit och dit som fått ryka, men skulle inte direkt kalla det kompromisser egentligen då det varit motiverat. Vi som grupp har kompromissat en del gällande detaljer i arbetet, då det ofta har blivit lite sidospår som tagit upp tid och uppmärksamhet men där vi till slut landade i att fokusera på mvp.

### Individuell reflektion och utvärdering

#### Vad lärde du dig under projektets gång?

Väldigt mycket faktiskt, jag tycker det här har varit riktigt givande veckor, dels att få en bättre känsla av hur det faktiskt funkar att jobba på ett projekt i ett team på det här sättet. Men har också lärt mig mycket av mina gruppmedlemmar, att få höra hur de tänker under dom här veckorna och se hur de skriver sin kod har varit väldigt lärorikt.  

#### Finns det någonting du skulle velat göra annorlunda om du fick chansen igen?

Tycker alltid det blir en avvägning i grupparbete vilken del av projektet man spenderar mest tid på, och nu när jag fortfarande är en nybörjare på det här egentligen så tycker jag alltid att det är kul att få in mer reps inom olika områden. Så jag hade gärna lagt mer tid på exempelvis inloggningen ifall vi gjort det här igen, för den var jag inte involverad i alls nu men tycker funktionaliteten är intressant.

#### Vilka möjligheter ser du med de kunskaper du fått under arbetet med projektet?

Ser absolut fördelarna med att jobba på det här sättet, tycker vi snabbt märkte av det. Vi blev effektiva, snappade snabbt upp olika förbättringsmöjligheter och hade dessutom överlag ett väldigt bra arbetsflow genom de här två veckorna.

### VG-frågor (minst 200 tecken)

#### Beskriv minst tre fördelar med att arbeta agilt och motivera varför de är viktiga. Använd exempel från ert projekt för att styrka dina argument.

-Kommunikation, dels genom att ha dagliga daily scrums men också rakt igenom projektet så hade vi korta catch ups kring våra stories, helheten, styling etc vilket ledde till att man mer eller mindre ständigt kände sig relativt uppdaterad både på sina egna arbetsuppgifter men även gruppmedlemmarnas. 


-Flexibilitet, tycker som jag skrev ovan att vi snabbt märkte av fördelarna med att kunna vara flexibla genom processen. Genom att dela upp projektet i mindre delar så fick vi en bra översikt av projektet från start och det blev lättare att uppskatta de olika arbetsområdena. 


-Effektivitet, i o m att konceptet innefattar dessa kortare sprints där vi hade reviews och möten med produktägaren på fredagar så märkte jag att hela gruppen jobbade mer effektivt och kämpade för att ha något coolt att presentera. Tror överlag att det är en grym grej att ha en deadline/ett mål för att öka prestationsförmågan och sin effektivitet.


#### Beskriv en konkret lösning du föreslagit under projektet. Varför ansåg du att den var bäst? Jämför med minst en annan möjlig lösning och förklara varför du inte valde den.

Jag var nöjd med min lösning på meny-filtret, det var kul att kunna använda sånt som vi lärt oss i tidigare kurser för att få fram vad jag tycker var en clean och effektiv kod för att lösa problemet. Jag tyckte det var en smidig, logisk lösning, som var lätt att förstå för mig samtidigt som det var lätt att förklara för gruppen. Men om jag ska ha något konkret att jämföra med så var det nog när jag jobbade lite med felhanteringen på slutet, då diskuterades det lite i o m att koden blir längre och lite svårare att läsa, vilket gör att det intuitivt inte känns så bra att exempelvis lägga till en try/catch. Men där landade vi i att det är värt att ha felhantering på vissa ställen för att tydligt presentera för kunden när något gått snett istället för att ha “snygg” kod.

#### Ge minst två exempel på lösningar ni valde bort. Analysera varför ni avstod från dem. Hur påverkade det projektet? Kunde något ha gjorts annorlunda?

Jag jobbade en del med local storage första veckan för att få det att funka för en mvp, men inför andra veckan ville vi testa på nya arbetsuppgifter så då hamnade ansvaret över local storage på andra gruppmedlemmar. Då skrevs mycket av mitt arbete om för att kunna utöka användningsområdet, vilket var mer än okej med mig då det var vad som behövde göras för att utöka funktionaliteten. 


Vi valde också bort en del styling/animation även om det slank in en del på slutet, vi hade en tendens att fastna i detaljer, så hade vi haft några veckor till hade det visuella kunnat utvecklas ytterligare. Men med det sagt så tyckte jag vi gjorde helt rätt i att fokusera på funktionaliteten först för att få allt det att sitta så bra som möjligt.


#### Reflektera kring hur den kod du bidragit med skulle kunna förbättras, ge konkreta exempel.

Det här hände ju som jag nämnde under vårt arbete, vilket var intressant, för då fick man dels presentera sin egen kod, men också vara med att bidra i vad vi borde tänka på framåt för att utöka funktionaliteten i appen med hjälp av exempelvis local storage. Jag hade bara skapat funktionalitet för en gäst användare, som jag sen kunde läsa in i varukorgen, på kvittosidan etc. Men för att sen kunna hantera inloggade användare, gäster, admin så behövde vi ändra om en hel del av det för att få det att funka.

#### Om ni hade en vecka till på er, vad skulle du ändrat? Fokusera på arbetsprocessen, samarbetet eller verktygen ni använde. Hur skulle det ha påverkat resultatet?

Vi gjorde en bra grej under vecka 1 där alla fick redovisa sin kod, det tog vi oss inte tiden till under vecka 2, men hade gärna gjort det till ett stående inslag då det dels var bra för att bottna ytterligare i sin egen kod men framförallt för att få höra de andra presentera sina delar. Jag tror att det var en bra grej för att alla skulle kunna hoppa in och hjälpa till var det än behövs, är man inte bekant alls med någon annans kod så var startsträckan alltid bra mycket längre vad det än handlade om.
